                TIEA241 AUTOMAATIT JA KIELIOPIT (5 op)
                       SYKSYN 2015 LUENTOKURSSI
               HARJOITUSTYÖN ARVIOINTI - KURSSISUORITUS

Seuraava suoritus on tänään lähetetty opintorekisteriin.

Opiskelija:
  Janne Anders Kauppinen (s. 3.2.1977)
Annettu arvioitavaksi:
  - lähdekoodi  18.8.2016
  - kirjoitelma 18.8.2016
Suorituspäivä:  18.8.2016
Kurssiarvosana: 5
Perustelut:

Kauppiselle on myönnetty lisäaikaa harjoitustyön palauttamiseen
24.8.2016 asti, joten työ on palautettu ajoissa.

Janne Kauppisen harjoitustyö on 155-rivinen ("generated using David
A. Wheeler's 'SLOCCount'") Haskell-kielinen ohjelma, joka toteuttaa
yksinkertaisen aritmeettisen laskimen.  Siihen liittyy viisisivuinen
kirjoitelma.

Ohjelma kääntyy ongelmitta ja toimii testeissäni moitteettomasti.

Ohjelma perustuu kahteen lausekerakennekielioppiin.  Molemmat voisivat
olla kontekstittomia kielioppeja (CFG) mutta niitä käsitellään parsing
expression grammar (PEG) -formlismin mukaisesti.  Kummastakin
kieliopista on johdettu suoraviivainen rekursiivisesti etenevä
(peruuttava) jäsennin käyttäen jäsenninkombinaattoritekniikkaa.  PEG
ei ole CFG, mutta ne ovat samaa sukua ja Kauppinen tarkastelee niiden
eroja kirjoitelmassaan ansiokkaasti.  Kirjoitelmassa olisi ollut hyvä
antaa aiheesta keskeisiä lähdeviitteitä, mutta tällä ei ole
kokonaisuuden kannalta merkitystä.  On ilmeistä, että Kauppinen
hallitsee tämän osan kurssin sisällöistä moitteettomasti.

Ratkeavuuskysymyksiä Kauppinen tarkastelee lyhyesti mutta
asianmukaisesti.  Virheitä ei ole havaittavissa.

Havaintojeni mukaan Kauppinen on noudattanut työtä tehdessään
akateemista rehellisyyttä.  Urkundilla ei ole huomauttamista
kirjoitelmaan.

Työ täyttää arvosanojen 1 ja 3 kriteerit ongelmitta ja työ on
muutenkin moitteeton.  Arvosanaksi tulee siten 5.

Jyväskylässä 18. elokuuta 2016


Antti-Juhani Kaijanaho
